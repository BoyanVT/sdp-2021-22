# Видове опашки. Свързан списък

## Видове опашки

- Circular queue - специфичното за нея е, че първият елемент е "предхождан" от последния. Как се реализира това ще разберем по-нататък. 
<img src="https://cdn.programiz.com/sites/tutorial2program/files/circular-queue.png" alt="queue" width="400"/>

- Double-ended queue - наричана още deque. При нея се изменя интерфейса, който ни е познат досега - можем да добавяме и махаме елементи както в началото, така и в края на опашката.
<img src="https://cdn.programiz.com/sites/tutorial2program/files/double-ended-queue.png" alt="queue" width="400"/>

- Priorirty queue - държи елементите си сортирани спрямо някакъв критерий за сравнимост на елементите, като най-отпред стои "най-големия" елемент, а най-отзад - "най-малкия". Най-ефективната реализация на тази опашка е чрез дървовидната структура от данни heap(пирамида), която ще разгледаме по-напред в курса.
<img src="https://cdn.programiz.com/sites/tutorial2program/files/priority-queue.png" alt="queue" width="400"/>

## Едносвързан списък

<img src="https://favtutor.com/resources/images/uploads/mceu_91429992611623045100409.png" alt="queue" width="400"/>

Най-често срещаната реализация на едносвързан списък държи като член данни адресите на първия и последния елемент на сисъка. Всеки елемент съдържа адреса на следващия и стойността си. В такъв случай:  

- Добавянето на елемент в **началото и края** е `O(1)`. Добавянето на елемент на **друго произволно** място е `O(n)`.
- Достъпването на елемент в **началото и края** е `O(1)`. Достъпването на елемент на **друго произволно** място е `O(n)`.
- Премахването на елемент в **началото** е `O(1)`. Премахването на елемент на **друго произволно** място и в **края** е `O(n)`.

## За упражнение 
- Довършване на нещата от час: Ro3, добавяне и премахване на елемент на произволно място в свързания списък, достъп до елементите отпред, отзад, на произволен индекс
- Даден е свързан списък `L`, чиито елементи са **незадължително различни**. `L` съдържа цикъл, ако някой елемент се среща повече от веднъж в обхождането на списъка. По даден указател към първия елемент на списъка, намерете дали той съдържа цикъл.

Пример 1:
```
1 -> 2 -> 3 -> 4 
     ^         |
     |         |
     - - - - - -
```
съдържа цикъл

Пример 2:
```
1 -> 2 -> 3 -> 4 -> 3 -> 2 -> 7
```
не съдържа цикъл
